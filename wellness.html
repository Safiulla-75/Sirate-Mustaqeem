<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width">
  <title>Sirate Mustaqeem</title>
  <link href="wellness.css" rel="stylesheet" type="text/css" />
  <link rel="stylesheet" href="https://fonts.googleapis.com/css2?family=Material+Symbols+Outlined:opsz,wght,FILL,GRAD@20..48,100..700,0..1,-50..200" />
</head>

<body>
  <header>
    <div class="heading"><h1>সিরাতে মুস্তাকিম</h1></div>
    <nav class="nav_bar">
      <a href="index.html">
      <span id="menu_bar" class="material-symbols-outlined">
        menu
        </span>
      </a>
      <ul>
         <li><a href="index.html">মূলপাতা</a></li>
         <li><a href="contact.html">যোগাযোগ</a></li>
         <li><a href="index.html">বিভাগসমূহ</a></li>
         <li><a href="index.html">বিষয়সমূহ</a></li>
      </ul>
      <div class="search_bar">
        <span class="material-symbols-outlined">
          search
        </span>
         <input type=search class="search" placeholder="Searching" />
      </div>
    </nav>
  </header>
  <main>
    <div>
       <section class="wellness_container">
         <h1>
            সুস্থতার জন্য কিছু নিয়ম মানা জরুরী
         </h1>
         <address>
           মজাহারুল ইসলাম বিন তৈমুর রহমান
         </address><hr><br />
           <articles class="wellness_box">
             <p>
                আল্ হামদুলিল্লাহ, রাজ্যের বিভিন্ন জেলা এবং ঝাড়খণ্ড থেকে পাঠককুলের আবেদনে সাড়া দিয়ে আল্লাহর সন্তুষ্টি লাভের আশা নিয়ে লিখতে বসলাম। আলোচনা করেছিলাম আমি বিগত তিন বছর ধরে অনেক সময় ব্যয় করে স্বাস্থ্য বিষয়ে যে জ্ঞান লাভ করেছি তার আলোকে কিছু কথা। এই দুনিয়াবী জীবনে মানুষের জীবন যাত্রায় পার্থক্য থাকলেও সবাই চাই মানসিক ও শারীরিক সুস্থতা। এই সুস্থতা অর্জন ও ধারনের জন্য আমাদের কিছু নিয়মনীতি মেনে চলতে হবে। এই নিয়মনীতিগুলি আমাদের জানা-অজানায় ধর্মীয় দিক নির্দেশনারই নামান্তর, যা আজকের চিকিৎসা বিজ্ঞান কখনোই ছোট করে দেখে না। আধুনিক চিকিৎসা বিজ্ঞান আমাদের সুস্থতার জন্য নানা রকমের প্রযুক্তির উপাদান দিয়েছে এ কথা সত্য কিন্তু তদপেক্ষা অধিক সতা হল সুস্থ থাকতে হলে পরিবর্তন আনতে হবে জীবনযাপন পদ্ধতিতে। তাই <i>Life style modification</i> -ই হল সুস্থ জীবনের মূলমন্ত্র। আর এর জন্য আমাদের আয়ত্তে আনতে হবে এই ছয়টি অভ্যাস -<br>
               <br>

(১) স্বাস্থ্যকর খাদ্যাভাস<br> (২) সিয়াম রাখার অভ্যাস (স্বাস্থ্য বিজ্ঞানে ফাস্টিং বা অটোফেজি)<br> (৩) ঘুমের অভ্যাস<br> (৪) দৈনন্দিন কায়িক শ্রম বা ব্যায়ামের অভ্যাস<br> (৫) মানসিক প্রশান্তির চর্চার অভ্যাস এবং <br>(৬) আল্লাহর কাছে দুআ চাওয়ার অভ্যাস।<br><br>

ঈমানের ৬টি ও ইসলামের ৫টি মোট ১১ টি বিষয়ে সম্যক ধারণা না থাকলে যেমন মুসলিম থাকা যায় না; তেমনি উক্ত ৬টি বিষয়ে সম্যক ধারণা ছাড়া সুস্থ থাকা যায় না।<br /><br />

সুস্থতার জন্য যথাসময়ে পরিমিত খাদ্য গ্রহণ করতে হবে। ফরয সিয়াম সহ কিছু নফল সিয়াম রাখতে হবে। দৈনিক ৬-৮ খণ্টা ঘুমাতে হবে, কিছু কায়িক শ্রম করতে হবে, মনকে প্রশান্ত রাখতে হবে এবং সর্বোপরি আল্লাহর কাছে সুস্থতা কামনা করতে হবে। কথা তো একটাই কিন্তু ঠিকভাবে না মানার কারণে পৃথিবী জুড়ে গড়ে উঠেছে অসংখ্য মেডিক্যাল কলেজ, ডাক্তার, হাসপাতাল, নার্সিং হোম, ডায়গনস্টিক সেন্টার, ঔষধ তৈরির কারখানা ইত্যাদি এবং এ সবের সঙ্গে যুক্ত লক্ষ লক্ষ কোটি কোটি মানুষ। যেমনটি বলা যেতে পারে ইসলামের মূল বিষয়গুলি বেশিও নয় আবার কঠিনও নয়; কিন্তু তার জন্য শত প্রচেষ্টা, কত মাদ্রাসা, কত ওয়াজ মাহফিল, কত বই-পুস্তক, আলেম-ওলামাদের অক্লান্ত পরিশ্রম তবুও আমরা মানুষেরা যেন বুঝতেই পাচ্ছি না এবং মানতেও পারছি না। কিন্তু প্রচেষ্টা তো চালাতেই থাকতে হবে, থামানো চলবে না।<br /><br />

<b>সম্মানিত পাঠক, যে ৬টি বিষয়ে সচেতন হয়ে মেনে চললে আমরা সুস্থ থাকতে পারি সে সম্পর্কে সংক্ষেপে আলোচনা করা যাক।</b><br /><br />
             </p>
             <p>
               <b>১। স্বাস্থ্যকর খাদ্যাভ্যাস:</b> মানব জাতির পূর্বপুরুষদের খাদ্য সম্পর্কে আমরা ইতিহাস থেকে জানতে পারি যে, আদিম মানুষদের অনেক কষ্ট করে খাদ্য সংগ্রহ করতে হত। অতি ভোরে উঠে শিকারের জন্য বেরিয়ে পড়া তারপর শিকারের পিছনে দৌড়ানো, কখনও বা সাঁতার দেওয়া, কখনও গাছে চড়া ইত্যাদি কায়িক শ্রমের মধ্য দিয়ে যোগাড় করতে হত সামান্য খাবার। তাই প্রাচীন যুগের মানুষ ছিল নিরোগ, মেদ বা চর্বিবিহীন পেশিযুক্ত, সুঠাম মাংসল শরীরের অধিকারী। খাদ্যও ছিল আল্লাহ প্রদত্ত অর্গানিক বা রিয়াল ফুড্ যেমন ফল-মূল ও পশু-পাখির মাংস এবং খেত অপরিবর্তিত অবস্থায়।<br /><br />

পরবর্তী পর্যায়ে আমরা কৃষিকাজের মাধ্যমে খাদ্য উৎপাদন করতে শিখলাম। আমাদের বাপ-দাদারা প্রায় সারাদিন মাঠ রোদে পুড়ে, পানিতে ভিজে, কোদাল চালানো সহ অন্যান্য শক্ত কাজ বা হাড় ভাঙা খাটুনি খেটে খাদ্য উৎপাদন করল। পরিশ্রমের কদর ছিল, খাবারের অধিক্য ছিল না, খাদ্য ছিল পরিমিত, খাওয়া হত দিনে সর্বোচ্চ তিনবার এবং খাদ্যদ্রব্যগুলি ছিল অনেকটাই ন্যাচারাল ও অর্গানিক।<br /><br />

এরপর আধুনিক যান্ত্রিক সভ্যতার সূচনার পর থেকে অধিক উৎপাদন বা লাভের লক্ষ্যে কৃষিকাজে ব্যবহার করা শুরু হল। নামী-দামী রাসায়নিক সার ও উচ্চ শক্তি সম্পন্ন কীটনাশক। পরিবর্তিত করা হল মূল বীজের ও যা হাইব্রীড নামে পরিচিত। খাদ্য পরিণত হল আন্ ন্যাচারাল, ইন্‌অর্গানিক তথা মানুষের ক্ষতিকর খাদ্যে। অধিক লাভের আশায় মানুষের মানবিক গুণগুলি গেল ধূলিস্মাৎ হয়ে। একই সঙ্গে যন্ত্রের ব্যবহারের ফলে মানুষের শ্রমের জায়গাগুলিতে যন্ত্রের দখলদারী দেখা গেল। মাঠে কাজ বন্ধ হল, বাড়িতে ইলেকট্রিক সুইচে আঙুল দিলেই আলো হয়, ফ্যান ঘুরে, পানি ওঠে, বাড়ির দরজায় বিভিন্ন যানবাহনের আনাগোনায় হঠাৎ হয়ে গেল বন্ধ। আমরা ভাবলাম আমাদের জীবন কত আরামপ্রদ হল। কিন্তু প্রত্যেক আলোর পিছনে যে অন্ধকার থাকে সেটা মানুষ ভুলে গেলেও স্বাভাবিক নিয়মে তা প্রকট হবেই, তাই তো একদিকে মানুষ হয়ে পড়ল কর্ম বিমুখ প্রনাদিকে খাওয়ার টেবিলে মুখরোচক অস্বাস্থ্যকর খাবারের গ্রাধিকা, এই দুটিই হল মূলতঃ আমাদের শরীরে বিভিন্ন মারণ ব্যাধির মূল কারণ।

           <br />    <br />এবার একটু স্বাস্থ্য বিজ্ঞানের কথা সংক্ষেপে বলি – ভাময়া যে খাবার খাই তা রক্তে শর্করা বা চিনি হিসাবে আসে। পানক্রিয়াস বা অগ্নাশয় থেকে ইনসুলিন নামক হরমোন নিঃসৃত হয়ে সে রক্তের চিনিকে কয়েক শত ট্রিলিয়ান কোষে পৌঁছে দেয়। এর ফলে কোষে শক্তি উৎপন্ন হয় এবং আমরা শক্তি পাই। কিন্তু অতিরিক্ত খাবারের ফলে এবং তা দহন না করলে কোষ ইনসুলিনকে বলে যে, আমার ঘরে আর জায়গা নাই, আমি আর চিনি নিব না- বলে কোষ দরজা বন্ধ করে দেয়। একেই স্বাস্থ্য বিজ্ঞানে বলা হয় <i>Insulin Resistance,</i> আর এটা থেকেই সমস্ত রোগের উৎপত্তি। কারণ <i>Insulin Resistance</i> হওয়ার পরও আমরা যে খাবার খাই তা তখন গ্লাইকোজেন এবং পরে ফ্যাট বা চর্বি হিসাবে পেটে, হার্টে, কিডনীতে, লিভারে, মস্তিষ্কে, চোখে, রক্তনালীতে ইত্যাদি শরীরের বিভিন্ন অঙ্গে-প্রতঙ্গে জমতে থাকে।<br /><br /> এর ফলে আমরা মোটা হয়ে যাই এবং ওজন বেড়ে সুগার বা ডায়াবেটিস এবং রস্তচাপ জনিত বিভিন্ন রোগীতে পরিণত হই। তাই সুগার এবং রক্তচাপ এর রোগীরা সাধারণ অতিরিক্ত ওজনসম্পন্ন এবং মোটা হয়ে থাকেন। তাই কারণে অকারণে অতিরিক্ত এবং অস্বাস্থ্যকর খাদ্য পরিহার করাই হল সুস্থতার পথে প্রথম ধাপ।<br /><br /> <b>আসুন, এবার নাবী (সল্লাল্লাহু আলাইহি তা সাল্লাম) এর
খাবারের দিকে একটু তাকাই।</b> <br /><br />(১) আয়েশা (রাযিয়াল্লাহু আনহা) বলেন, মুহাম্মাদ (সল্লাল্লাহু আলাইহি অ সাল্লাম) এর পরিজন তাঁর ইন্তেকাল পর্যন্ত ক্রমাগত দুদিন যবের রুটি পরিতৃপ্ত হয়ে খেতে পাননি (বুখারী, মুসলিম)।
<br /><br />
অন্য এক বর্ণনায় আছে, মুহাম্মাদ (সল্লাল্লাহু আলাইহি অ সাল্লাম) এর পরিজন মদীনায় আগমনের পর থেকে তাঁর ইন্তেকাল পর্যন্ত ক্রমাগত তিনদিন পর্যন্ত গমের রুটি পরিতৃপ্ত হয়ে খেতে পাননি। <br /><br />
(২) আয়েশা (রাযিয়াল্লাহু আনহা) থেকে বর্ণিত, তিনি (একবার) উরওয়াহ্ (রাযিয়াল্লাহু আনহু) কে বললেন, হে ভগিনী পুত্র। আমরা দু মাসের মধ্যে তিনবার নয়া চাঁদ দেখতাম কিন্তু এর মধ্যে আল্লাহর রসুল (সল্লাল্লাহু আলাইহি অ সাল্লাম) এর গৃহসমূহে (রিয়ার) জন্য আগুন জ্বালানো হত না। উরওয়াহ (রাযিয়াল্লাহ যান্য) বললেন, খালা তাহলে আপনারা কী খেয়ে জীবন শাটযাতন? তিনি বললেন, কালো দুটি জিনিস দিয়ে অর্থাৎ শুকনো সেম্বর আর পানিই (আমাদের খাদ্য হত) অবশ্য রসূলুল্লাহ (সল্লাল্লাহ আলাইহি অসাল্লাম) এর প্রতিবেশী কয়েকজন আনসারী সাহাবীর দুগ্ধবতী উটনী ও ছাগী ছিল। তারা রসূলুল্লাহ (সল্লাল্লাহু আলাইহি অ সাল্লাম) জন্য দুধ পাঠাতেন, তখন তিনি আমাদেরকে তা পান করাতেন (বুখারী ও মুসলিম)। <br /><br />
(৩) নু'মান ইবনে বাশীর (রাযিয়াল্লাহু আনহু) বলেন, উমার ইবনুল খাত্তাব (রাযিয়াল্লাহু আনহু) পূর্বেকার তুলনায় বর্তমানে লোকেরা যে দুনিয়ার (ধন-সম্পদ) জমা করে ফেলেছে, সে কথা উল্লেখ করে বললেন, আমি রসূলুল্লাহ (সল্লাল্লাহু আলাইহি অ সাল্লাম) কে দেখেছি তিনি সারাদিন ক্ষুধায় থাকার ফলে পেটের উপর ঝুঁকে থাকতেন, যেন ক্ষুধার জ্বালা কম অনুভব হয়। তিনি পেট ভরার জন্য নিকৃষ্ট মানের খুরমাও পেতেন না (মুসলিম হা: ২৯৭৭)। <br /><br />
(৪) আবু হুরাইরাহ (রাযিয়াল্লাহু আনহু) বর্ণনা করেন, রসূলুল্লাহ (সল্লাল্লাহু আলাইহি অ সাল্লাম) দুআ করতেন, "হে আল্লাহ্! মুহাম্মাদ (সল্লাল্লাহু আলাইহি অ সাল্লাম) এর পরিবার পরিজনের জন্য প্রয়োজনীয় জীবিকা প্রদান করো" (বুখারী ও মুসলিম)। <br /><br />
(৫) এছাড়াও বর্ণিত খন্দকের যুদ্ধের সময় ক্ষুধার্ত হয়ে পেটে পাথর বেধে খন্দক খননের কাজ করেছেন, পাথর ভেঙে ছেন (বুখারী ও মুসলিম)। <br /><br />(৬) নাবী (সল্লাল্লাহ্ আলাইহি অ সাল্লাম) বলেছেন, "ততটুকুই খাও মেরুদণ্ড সোজা রাখার জন্য যতটুকু প্রয়োজন। (৭) তিনি (সল্লাল্লাহু আলাইহি অ সাল্লাম) আরও বলেছেন (যদি খেতেই হয়) পেটটাকে তিন ভাগে ভাগ করে খাও, এক ভাগ খাদ্য, এক ভাগ পানি এবং বাকি এক ভাগ খালি রাখ শ্বাস নেবার জন্য (তিরমিয, ইবনে মাজাহ)<br /><br /> ইত্যাদি অনেক বর্ণনা দ্বারা প্রমাণিত যে, রসূল (সল্লাল্লাহু আলাইহি অ সাল্লাম) ভালো খাদ্য এবং পরিমিত পরিমাণে খেতেন এবং মাঝে মাঝে সিয়ামও রাখতেন। পক্ষান্তরে আমরা বারো মাসে তেরো পরবে এবং পরবের বাইরে প্রায় প্রতিদিন অতিরিক্ত খেয়েই চলেছি; এই অভ্যাস বদলাতে হবে।
             </p>
             <p>
               <br /> <b>আজকের শেষ কথা:</b> ঔষধমুক্ত সুস্থ জীবনের জন্য আমাদের মানসিক দৃঢ় প্রস্তুতি প্রয়োজন। কারণ যে যত বেশি ঔষধ খাবে তার শরীর তত বেশি খারাপ হবে। সব ঔষধেরই পার্শ্বপ্রতিক্রিয়া আছে যদিও সেটা প্যারাসিটামোলও হয়। ঔষধ রাসায়নিক পদার্থ দিয়ে তৈরি যা শরীরের খাদ্য নয়। তাই ইমার্জেন্সীতে আমরা তা অবশ্যই গ্রহণ করব কিন্তু সারা জীবনের সাথী করব না। এ জন্য বর্ণিত ছয়টি অভ্যাস আয়ত্বে আনতে হবে। এ সমস্ত বিষয়ে বিস্তারিত জানতে বাংলাদেশের ডা. জাহাঙ্গীর কবিরের ভিডিওগুলি দেখুন এবং জানুন। কারণ ভালোভাবে জানলে ভালোভাবে মানা সহজ হবে। এটিই সুস্থতার জন্য প্রথম করণীয় কাজ। আল্লাহ তাআলা আমাদেরকে ভালো রাখুন-আমীন।
             </p>
             
             
           </articles>
         
       </section>
       </div>
  </main>
</body>
</html>
  
       