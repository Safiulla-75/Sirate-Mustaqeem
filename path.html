<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width">
  <title>Sirate Mustaqeem</title>
  <link href="path.css" rel="stylesheet" type="text/css" />
  <link rel="stylesheet" href="https://fonts.googleapis.com/css2?family=Material+Symbols+Outlined:opsz,wght,FILL,GRAD@20..48,100..700,0..1,-50..200" />
</head>

<body>
  <header>
    <div class="heading"><h1>সিরাতে মুস্তাকিম</h1></div>
    <nav class="nav_bar">
      <a href="index.html">
      <span id="menu_bar" class="material-symbols-outlined">
         menu
         </span>
      </a>
      <ul>
         <li><a href="index.html">মূলপাতা</a></li>
         <li><a href="contact.html">যোগাযোগ</a></li>
         <li><a href="index.html">বিভাগসমূহ</a></li>
         <li><a href="index.html">বিষয়সমূহ</a></li>
      </ul>
      <div class="search_bar">
        <span class="material-symbols-outlined">
        search
        </span>
         <input type=search class="search" placeholder="Searching" />
      </div>
    </nav>
  </header>
  <main>
    <div class="path_container">
       <h1>
          রাস্তার অধিকার
       </h1>
      <address>শাঈখ আব্দুর রাকিব বুখারী মাদানী </address><br><hr /><br>
      <article class="path_box">
        <p>
           আল্ হামদুলিল্লাহ্, ওয়াস্ স্বলাতু ওয়াস্ সালামু আলা রাসুলিল্লাহ, আম্মা বাদঃ

মানুষ এক ধরণের পথিক। তাকে তার জীবন চলার পথে কত পথ যে চলতে হয় এবং কত রাস্তা যে অতিক্রম করতে হয় তার হিসাব কে রাখে।<br />

তাছাড়া রাস্তা-ঘাট নির্মাণ একটি দেশ নির্মাণের মৌলিক কাজ। তাই পৃথিবীর সমস্ত দেশ আর কোনো কাজ করুক বা নাই করুক রাস্তা নির্মাণের কাজ অবশ্যই করে। আর এই রাস্তার সুবিধা। আমরা সকল জনগণ গ্রহণ করে থাকি। সেটা নিজ গাড়ি ড্রাইভ করার মাধ্যমে হোক কিংবা অন্যের গাড়িতে উঠে সফর করার মাধ্যমে হোক কিংবা বাইক বা সাইকেলে যোগে চলাচলের মাধ্যমে হোক কিংবা পায়ে হেঁটে হোক। এছাড়া আরও অনেক সুযোগ সুবিধা আমরা রাস্তার মাধ্যমে পেয়ে থাকি যা আমাদের জানা বিষয়। কিন্তু এই পথ চলাচলের ক্ষেত্রেও যে ইসলামের বিধান রয়েছে এবং রাস্তারও যে অধিকার রয়েছে, তা হয়তো আমরা অনেকে জানি না। আসলে রাস্তা-ঘাট সকলের জন্য। সকলে তা ব্যবহার করার অধিকার রাখে। তাই আমরা অন্যের অধিকারে হস্তক্ষেপ করতে পারি না। আর না তাদের অধিকার নষ্ট করতে পারি। এ কারণে ইসলাম রাস্তার অধিকারের কথা বলেছে এবং রাস্তা চলাচলের কিছু নিয়মনীতি ও আদব কায়দা বলে দিয়েছে যা, সুন্দর দেশ, সুন্দর সমাজ এবং সুন্দর জাতি গঠনে গুরুত্বপূর্ণ ভূমিকা রাখতে সহায়ক। এই সুন্দর লেখায় রাস্তার সেই অধিকার এবং ইসলামের দৃষ্টিতে পথ চলার যে নিয়মনীতি রয়েছে তারই সামান্য কিছু বর্ণনা দেওয়া হয়েছে। ওয়ামা তাওফীকী ইল্লাবিল্লাহ।<br /><br />
        </p>
<h3>
   রাস্তার মৌলিক অধিকার বর্ণনায় নাবীজীর কতিপয় হাদীস:
</h3><br /><br />
        <p>
           (ক) আবু সাঈদ খুদরী (রাযিয়াল্লাহু আনহু) হতে বর্ণিত,আল্লাহর রসুল (সল্লাল্লাহু আলাইহি অসাল্লাম) বলেছেন: রাস্তায় বসা থেকে বিরত থাকো। সাহাবারা বললেন: এছাড়া আমাদের যে কোনো উপায় নেই। এখানে আমরা আপসে (ভালো) আলাপ করি। আল্লাহর রসূল (সল্লাল্লাহু আলাইহি অ সাল্লাম) (শোনার পর) বললেনঃ যদি বসতেই হয়, তাহলে রাস্তার অধিকার আদায় করবে। সাহাবাগণ বললেন: রাস্তার অধিকার কী আল্লাহর রসূল। তিনি (সল্লাল্লাহু আলাইহি অ সাল্লাম) বললেন: "দৃষ্টি অবনত রাখা, কষ্ট না দেওয়া, সালামের উত্তর দেওয়া, সৎ কাজের আদেশ দেওয়া এবং অসৎ কাজ থেকে নিষেধ করা" (বুখারী, মুসলিম)।<br /><br />
          (খ) আবু তালহা (রাযিয়াল্লাহু আনহু) হতে বর্ণিত, তিনি বলেন, একদা আমরা উঠোনে বসে কথাবার্তা বলছিলাম। ইতিমধে আমাদের কাছে আল্লাহর রসূল (সল্লাল্লাহু আলাইহি অ সাল্লাম) এসে দাঁড়ালেন এবং বললেন, "তোমরা রাস্তায় কেন বৈঠক করছে? রাস্তায় বৈঠক করা থেকে বিরত থাকো।" তখন আমরা। বললাম, "আল্লাহর রসূল! কোনো মন্দ উদ্দেশ্যে নয়, এমনি আলাপ আলোচনার উদ্দেশ্যে বসে থাকি।" তিনি (সল্লাল্লাহু আলাইহি অ সাল্লাম) বললেন, "যদি বসতেই চাও তাহলে রাস্তার হক আদায় করবে। তা হচ্ছে দৃষ্টি অবনত রাখা, সালামের উত্তর দেওয়া এবং ভালো কথা বলা” (সহীহ মুসলিম)।<br /><br />

(গ) আবু হুরাইরাহ (রাযিয়াল্লাহু আনহু) হতে বর্ণিত, আল্লাহর রসূল (সল্লাল্লাহু আলাইহি অসাল্লাম) রাস্তায় এবং বাড়ির উঠোনে বসতে নিষেধ করলে মুসলিমগণ বললেন, "এটা আমাদের জন্য সম্ভবপর নয়, এটা আমাদের সাধ্যের বাইরে।" তখন আল্লাহর রসূল (সল্লাল্লাহু আলাইহি অ সাল্লাম) বললেন, "যদি নাই পারো। তাহলে রাস্তার হক আদায় করো।" তারা বললেন, "রাস্তার অধিকার কী?" তিনি (সল্লাল্লাহু আলাইহি অ সাল্লাম) বললেন, "দৃষ্টি অবনত রাখা, পথিককে রাস্তা বাতলে দেওয়া, হাঁচিদাতা আল্হামদুলিল্লাহ বললে তার উত্তর দেওয়া এবং সালামের উত্তর দেওয়া" (আদাব আল্ মুফরাদ, বুখারী ১০১৪, শাইখ আলবানী সহীহ বলেছেন)।<br /><br />
        </p>
      

          <h3> উপরোক্ত হাদীস সমূহ থেকে রাস্তার যে কয়েকটি অধিকার প্রমাণিত হয় তা নিম্নরূপঃ-</h3><br /><br />
<p>
           ১। রাস্তায় অবস্থানকারীরা যেন তাদের দৃষ্টি অবনত রাখে। <br />২। রাস্তায় বসা লোকেরা যেন রাস্তায় চলাচলকারীদের কষ্ট না দেয়।<br />
 ৩। তারা যেন সালামের উত্তর প্রদান করে।<br />
 ৪। তারা যেন পথিকদের উত্তর প্রদান করে।<br />
 ৫। মন্দ কাজ থেকে নিষেধ করে।<br />
 ৬। পথিকদের সাথে নম্র ভাষায় কথা বলে।<br />
 ৭। পথহারা ব্যক্তিকে সঠিক পথের সন্ধান দেয়।<br />
 ৮। কারো হাঁচি আসলে হাঁচির উত্তর দেয়।<br /><br />

রাস্তায় বসা বলতে কী বুঝায়? রাস্তায় বসা বলতে পথিমধ্যে বসা কিংবা রাস্তার দুই পাশে বসাকে বুঝায়, যেখান থেকে সরাসরি পথ চলাচলকারীদের দেখা যায় বা তাদের সাথে কথা বলা যায় বা তাদের কোনো কিছু শোনাতে চাইলে তারা শুনতে পায়। আর এখানে প্রকৃতপক্ষে শুধু বসা উদ্দেশ্য নয় বরং রাস্তায় দাঁড়িয়ে থাকা বা রাস্তায় জটলা করা বা রাস্তায় সাইকেল, বাইক, গাড়ি ইত্যাদি পার্কিং করা বা রাস্তার মাঝে গাড়ি দাঁড় করে আলাপ আলোচনা করা, রাস্তা বন্ধ করে মিটিং মিছিল করা ইত্যাদি এর অন্তর্ভুক্ত। এভাবে বাড়ির সামনের বারান্দা তা যদি ঘেরা না থাকে এবং রাস্তার দিকে খোলা থাকে যেখানে বসলে সরাসরি পথ চলাচলকারীদের দেখা যায়, এটাও রাস্তায় বসার অন্তর্ভুক্ত। হবে।<br /><br />

উল্লেখ্য, আমাদের গ্রাম সমূহের এমনকী শহরেরও এটি একটি বাস্তব চিত্র যে অধিকাংশ মানুষ বিশেষ করে বিকালে এবং অন্য সময়েও রাস্তার ধারে, রাস্তার ধারের চায়ের দোকানে, মোড়ে এবং দরজার সামনে জটলা হয়ে বসে থাকে এবং পথ চলাচলকারীদের বিভিন্ন কিছু দেখে আপত্তিকর কমেন্ট করে। অনেকে সামনে কিছু না বললেও পরে তাকে কেন্দ্র করে সমালোচনা করে। অনেক সময় এসব নিয়ে অনর্থক ঝগড়া-ঝাঁটিও হয়।<br /><br />

এখন অবস্থা এমন যে, মহিলারাও রাস্তার পাশে বসে জটলা পাকায় এবং একজন আল্লাহভীরু মানুষের সেই রাস্তা দিয়ে অতিক্রম করা কষ্টকর হয়ে যায়। পথ চলাচলকারীদের তারাও চেয়ে থাকে এবং কমেন্ট করে। অনেক মহিলার এমনও যুক্তি যে, বাড়িতে থেকে থেকে শ্বাস বন্ধ হয়ে আসছে। একটু বাইরে না ঘুরলে হয়? একটু আলাপ আলোচনা না করলে হয়? তাই রাস্তার ধারে বসে বিনা সংকোচে এই স্বাদ পুরণ করে।
        </p><br /><br />
<h3>
   শরীয়ার দৃষ্টিতে রাস্তায় বসার বিধানঃ
</h3><br /><br />
        <p>
           শরীয়ার দৃষ্টিতে রাস্তায়। বসার মূল বিধান হচ্ছে, রাস্তায় বসা নিষেধ। কিন্তু একান্তই যদি বসতেই হয়, তাহলে বসা জায়েয এই শর্তে যে, সে যেন রাস্তার হক-অধিকার আদায় করে। পক্ষান্তরে সে যদি রাস্তার অধিকার রক্ষা করতে না পারে তাহলে তার জন্য রাস্তায় বসা নিদেব। নাবী (সল্লাল্লাহু আলাইহি অ সাল্লাম) বলেছেন, "রাস্তায় বনা।থেকে বিরত থাকো।" সাহাবারা বললেন, "এছাড়া আমাদের যে কোনো উপায় নেই। এখানে আমরা আপসে (ভালো) আলাপ করি।" আল্লাহর রসূল (সল্লাল্লাহু আলাইহি অ সাল্লাম) (শানার পর) বললেন, "যদি বসতেই হয়, তাহলে রাস্তার অধিকার আদায় করবে" (বুখারী ও মুসলিম)।
        </p><br /><br />
        <h3>
           রাস্তার প্রথম অধিকার: রাস্তায় অবস্থানকারীরা যেন তাদের দৃষ্টি অবনত রাখে:
        </h3><br /><br />
        <p>
           যদি আপনি নিজেকে প্রশ্ন করেন যে, রাস্তায় অবস্থানকারীদের মূল কাজ কী? তাহলে এর উত্তর আপনার মন থেকে সহজে চলে আসবে যে, তাদের মূল কাজ হচ্ছে, যাতায়াতকারীদের দেখা। কে দেখতে কেমন, কে কী কাপড়-চোপড় পরে যাচ্ছে, কে কী নিয়ে যাচ্ছে, কিসে চড়ে যাচ্ছে ইত্যাদি। এ সময় মহিলা অতিক্রম করলে অনেক পুরুষ তার দিকে উৎসুক হয়ে চেয়ে থাকে। এই দৃষ্টি থেকে সূচনা হয় অন্য কিছুর। যেমন তার সাথে কথা বলার চেষ্টা করা। এই ধাপ পার হয়ে শুরু হয় ভালোবাসা ও প্রেম-প্রীতি বিনিময়। অতঃপর ব্যাভিচারের পথ সুগম হয়। সে কারণে বলা হয়েছে কুদৃষ্টি হচ্ছে ব্যাভিচারের প্রথম ধাপ।<br /><br />

           মুমিন ব্যক্তির একটি গুণ হল, আত্মসম্ভ্রমী হওয়া। সে তার নিজ ও নিজ পরিবারের আত্মসম্মান বাড়িতে ও বাড়ির বাইরে রক্ষা করে। এমন লোক যখন তার পরিবার সহকারে রাস্তা দিয়ে যায়, তখন সে চায় না যে, অন্য লোকের দৃষ্টি তার মা, বোন, স্ত্রী, কন্যা ইত্যাদির উপর পড়ুক। কিন্তু আজকাল মানুষ গাড়ির ভিতরেও উকি মেরে দেখে। এই আত্মসম্মান হচ্ছে, ঈমানের পরিপূরক বিষয়। আত্মসম্মানবোধ চলে গেলে সমাজে অশ্লীলতা বৃদ্ধি পায়।<br /><br />

           অনেকের বাড়ির দরজা বা জানালা রাস্তার দিকে থাকে। রাস্তায় অবস্থানকারীরা তাদের দৃষ্টি যদি অবনত না রাখে তাহলে তাদের বাড়ির গোপন বিষয়ের প্রতি দৃষ্টিপাত করা হয়, যা ইসলামে নিষেধ।

           রাস্তায় অবস্থানকারীরা যদি তাদের দৃষ্টি অবনত না রাখে, তাহলে পথে যাতায়াতকারীদের দিকে তাকিয়ে তাকিয়ে তারা তাদের অঙ্গভঙ্গী ও বিভিন্ন বিষয়ের সমালোচনা করে, যা ইসলামে নিষেধ।<br /><br />

           তাই এই যুক্তি দিয়ে আপনি একে অপরের দিকে দেখাদেখির বৈধতা প্রমাণ করতে পারেন না যে, কেউ দেখাতে ভালোবাসে আর কেউ দেখতে ভালোবাসে তাই এখানে নিষেধের কী আছে। আর মহিলা হয়ে এই যুক্তিও খাড়া করতে পারেন না যে, তোমরা পুরুষেরা চোখের পর্দা করো আমরা যা ইচ্ছে তাই পরিধান করবো। কারণ এখানে সমস্যার সূত্রপাত এক পক্ষের। পক্ষ থেকে সৃষ্টি হয় না বরং সমস্যা দ্বিপাক্ষিক।
মহান আল্লাহ বলেন-<br /><br />

قُلْ لِلْمُؤْمِنِينَ يَغُضُّوا مِنْ أَبْصَارِهِمْ وَيَحْفَظُوا فُرُوجَهُمْ ذَلِكَ أَزْكَى لَهُمْ إِنَّ اللَّهَ خَبِيرٌ بِمَا يَصْنَعُونَ. وَقُلْ لِلْمُؤْمِنَتِ يَغْضُضْنَ مِنْ أَبْصَارِهِنَّ وَيَحْفَظْنَ فُرُوجَهُنَّ .
          <br /><br />
অর্থ: বিশ্বাসীদের বলে দাও। তারা যেন তাদের দৃষ্টিকে সংযাত করে এবং তাদের যৌন অঙ্গকে সাবধানে সংযত রাখে, এটিই তাদের জন্য অধিকতর পবিত্র। ওরা যা করে, নিশ্চয় আল্লাহ্ সে বিষয়ে অবহিত এবং বিশ্বাসী নারীদের বলে দাও, তারা যেন তাদের দৃষ্টিকে সংযত করে ও তাদের লজ্জাস্থান রক্ষা করে (সুরাহ নূর ২৪/৩০-৩১)।<br /><br />

নাবী (সল্লাল্লাহু আলাইহি অসাল্লাম) বলেছেন, "কোনো পুরুষ যেন অন্য কোনো পুরুষের যৌনাঙ্গ না দেখে। আর কোনো মহিলাও যেন অন্য মহিলার যৌনাঙ্গ না দেখে" (মুসলিম, হায়েয অধ্যায়, নং ৩৩৮)।
          <br /><br />
যদি পুরুষকে পুরুষের যৌনাঙ্গ দেখতে নিষেধ করা হয়, তাহলে পুরুষ হয়ে মহিলার যৌনাঙ্গ দেখা এবং মহিলা হয়ে পুরুষের দেখা কত বড় নিষেধাজ্ঞা হতে পারে। তা সহজে অনুমেয়।
          <br /><br />
জারীর (রাযিয়াল্লাহু আনহু) বলেন, "আমি একদা আল্লাহর রসুল (সল্লাল্লাহু আলাইহি অসাল্লাম) কে জিজ্ঞাসা করলাম, যদি হঠাৎ কোনো মহিলার দিকে দৃষ্টি যায়, তাহলে করণীয় কী? আল্লাহর রসুল আমাকে তখন দৃষ্টি সরিয়ে নিতে আদেশ দেন" (ইবনু হিব্বান,শুআইব আরনাউত এই হাদীসের সূত্রকে হাসান বলেছেন)। আল্লাহর রসূল (সল্লাল্লাহু আলাইহি অ সাল্লাম) আলী (রাযিত্রল্লাহু আনহু) কে বলেন, "হে আলী। তুমি বার বার তাকানো থেকে বিরত থাকো; কারণ তোমার জন্য প্রথমবার দৃষ্টিপাত বৈধ, দ্বিতীয়বার নয়" ('আবু দাউদ, সূত্র হাসান)।
          <br /><br />
নাবী (সল্লাল্লাহু আলাইহি অ সাল্লাম) আরও বলেন, "চোখের ব্যাভিচার হচ্ছে দৃষ্টি নিক্ষেপ করা (মুসলিম)। অর্থা হারামের দিকে দৃষ্টিপাত করা। দেখা আমাদের অধিকার, দৃষ্টি অবনত রাখবো কেন? হয়তো অনেকে প্রথমে এই প্রশ্নই উত্থাপন করবেন যে দেখা তো আমাদের অধিকার। তাই দৃষ্টি অবনত কেন রাখবো। হ্যাঁ দেখা প্রত্যেক ব্যক্তির অধিকার কিন্তু আমাদের এটাও মনে রাখতে হবে যে, প্রত্যেক অধিকারের ও একটি সীমা আছে। ইসলাম ধর্ম দেখারও একটি সীমা নির্ধারণ করে দিয়েছে যেন মানব সমাজের সম্ভ্রম রক্ষা হয়, আত্মসম্মান বজায় থাকে, যখন তখন মন ও মগজে যৌন সুড়সুড়ির অনুভূতি না হয়। সর্বোপরি একটি সুন্দর ভারসাম্যপূর্ণ সভ্য সমাজ গঠনের উদ্দেশ্যে ইসলাম দৃষ্টিরও একটি সীমা নির্ধারণ করে দিয়েছে, যার বর্ণনা উপরে প্রদত্ত হয়েছে।
</p><br /><br />
<h3>রাস্তার দ্বিতীয় অধিকার: রাস্তায় বসা লোকেরা যেন রাস্তায় চলাচলকারীদের কষ্ট না দেয়ঃ</h3><br /><br />
<p>
অপরকে কষ্ট দেওয়ার ধরণ দুই নিয়মে হতে পারে।<br /> (ক) কাজের মাধ্যমে কষ্ট দেওয়া।<br /> (খ) কথার মাধ্যমে কষ্ট দেওয়া।<br />

<b>কাজের মাধ্যমে কষ্ট দেওয়ার উদাহরণ হচ্ছেঃ</b> যেমন রাস্তায় কষ্টদায়ক ইট, পাটকেল, কাঁচ, কাঁটা এবং নোংরা নিক্ষেপ করা, রাস্তায় প্রস্রাব পায়খানা করা, রাস্তা কেটে দেওয়া, রাস্তায় গর্ত করা, কাজ ক্ষেত্রে গর্ত করে তা খালি ছেড়ে দেওয়া- যাতে পড়ে অনেক সময় মানুষের জীবন পর্যন্ত চলে যায়, বেড়া দিয়ে আংশিক বা পূর্ণ রাস্তা ঘিরে দেওয়া, রাস্তা দখল করা, রাস্তায় গাড়ি দাঁড় করে যাতায়াতকারীদের যাতায়াতে বিঘ্ন সৃষ্টি করা, গাড়ির বহর বের করে পূর্ণ রাস্তা দখল করা, রাস্তায় ডিজে, সাউন্ডবক্স ইত্যাদি বাজিয়ে মানুষকে কষ্ট দেওয়া- যার ফলে অনেকে রাতে ঘুমাতে পারে না আর অনেক রোগীরা এ কারণে কষ্ট পায় যেমন হার্টের রোগীরা, বিপরীতমুখী রাস্তায় চলা, সম্পূর্ণ রাস্তা ব্লক করে কিংবা আংশিক ব্লক করে তাতে মিটিং মিছিল করা, রাস্তা অবরোধ করা, অকারণে হর্ণ চেপে ধরে যাতায়াতকারীদের কষ্ট দেওয়া, রাস্তার গাড়ির সিরিয়াল উপেক্ষা করে আগে বেড়ে যাওয়া, খুব দ্রুত গাতিতে গাড়ি চালিয়ে যাতায়াতকারীদের আতংকিত করা, ইচ্ছাকৃত গাড়ি চাপিয়ে দিয়ে হত্যা করা, ট্রাফিক আইন অমান্য করা, রাস্তায় ধান, গম, ভুট্টা ইত্যাদি রোদে মেলে দিয়ে সম্পূর্ণ বা আংশিক রাস্তা বন্ধ করে দেওয়া, রাস্তায় থ্রেশার মেশিন ইত্যাদি দ্বারা ধান, গম, কলাই, ভুট্টা, সরিষা মাড়াই করা, রাস্তায় গরু ছাগল ছেড়ে দেওয়া বা এমনভাবে বেঁধে দেওয়া যাতে মাঝ রাস্তায় কিংবা রাস্তার উপরে বিচরণ করতে পারে বাড়ির পানির ড্রেন বা নালা রাস্তার দিকে করে দেওয়া, মরা পশু রাস্তায় বা রাস্তার পাশে ফেলে দেওয়া। এসবই হচ্ছে কাজের মাধ্যমে কষ্ট দেওয়ার উদাহরণ, যার বর্ণনা অনেক দীর্ঘ ।
        </p><br /><br />
        <p>
           রাস্তায় ধান, গম, ভুট্টা ইত্যাদি শুকাতে দেওয়ার কারণে যদি কারো মৃত্যু হয়: রাস্তার পাশে বসবাসকারী অনেক লোককে দেখা যায়, তারা বিশেষ করে ধান, গম এবং ভুট্টার মৌসুমে রাস্তার মাঝে কিংবা রাস্তার একাংশে এসব শুকাতে দেয়। আর অনেকে মাড়াই করার প্রেশার ইত্যাদি মেশিন মাঝ পথে স্থাপন করে মাড়াই করে। যার ফলে রাস্তা সংকীর্ণ হয়ে যায় এবং যাতায়াতকারীদের বহুমখী সমস্যার সম্মুখীন হতে হয়। অনেক সময় এক পাশে গাড়ি দাঁড় করে আগত বাহনকে পাশ করার জন্য অপেক্ষা করতে হয়। অনেক সময় গাড়ির এক চাকা কাঁচা রাস্তায় নামানোর কারণে যাতায়াতকারীদের শরীরে ও জামাকাপড়ে কাদা-মাটি ছিটকে পড়ে। অনেক সময় গাড়ির শস্যদানার উপর দিয়ে চলে গেলে ঝগড়া বাঁধে। অনেক সময় শস্যাদানার উপর চাকা পিছলে ড্রাইভার ও যাত্রী আহত হয়, হাত-পা ভেঙ্গে যায় এমনকী মৃত্যু পর্যন্ত হয়। এহেন কাজ যদি মানুষের ক্ষতি এবং জীবনের হুমকি পর্যন্ত হয়, তাহলে এটা রাস্তা চলাচলকারীদের শুধু কষ্ট দেওয়া অপরাধ নয়
বরং ভুলবশতঃ হত্যা করার অন্তর্ভুক্ত।<br /><br /> <u>উল্লেখ্য ইসলামী ফিকহে হত্যা তিন ভাগে বিভক্ত:</u><br />

          <b>ইচ্ছাকৃত হত্যা, অনিচ্ছাকৃত হত্যা এবং ভুলবশতঃ হত্যা।</b> এই তিন প্রকার হত্যার মধ্যে তৃতীয় প্রকার হত্যা অর্থাৎ ভুলবশতঃ হত্যার সংজ্ঞা হচ্ছে, কোনো ব্যক্তির এমন কাজ করা যা শরীয়ার দৃষ্টিতে তার জন্য করা বৈধ কিন্তু সেই কাজ করতে গিয়ে নিরাপরাধ কোনো ব্যক্তির হত্যা ঘটে যাওয়া। যেমন শিকার করা জায়েয কাজ কিন্তু শিকারীকে তীর বা গুলি মারতে গিয়ে ভুলবশতঃ কোনো নিরপরাধ ব্যক্তিকে গুলি বা তীর লাগার ফলে সেই ব্যক্তির মৃত্যু হওয়া। অনুরূপ কূপ খনন করার সময় কেউ তাতে পড়ে মারা গেল, তা হলে ভুলবশতঃ হত্যার উদাহরণ (ফিকহুস্ সুন্নাহ, সাইয়্যেদ সাবিক ২/৪৩৮)।<br /><br />

ইবনু কুদামাহ ভুলবশতঃ হত্যার সংজ্ঞায় বলেছেন, হত্যার উদ্দেশ্যে থাকেনা তারপরেও হত্যা সংঘটিত হয়ে যায়, এমন হত্যাকে ভুলবশতঃ হত্যা করা বলে (আলকাফী ৪/৩)।<br /><br />
          তাই রাস্তার উপর যারা ধান, গম, ভুট্টা ইত্যাদি মেলে দেয় তারা প্রথমতঃ ইসলামী নিষেধাজ্ঞার উল্লংঘন করে এবং দেশীয় আইনেরও উল্লংঘন করে। অতঃপর তাদের এমন কাজে যদিও, কাউকে হত্যার উদ্দেশ্য থাকে না কিন্তু এসব বিষয় হত্যার কারণ হয়ে দাঁড়ায়। ফলে তা ভুলে হত্যার অন্তর্ভুক্ত হবার দাবী রাখে। শারঈ আইনে প্রত্যেক হত্যার বিশেষ বিশেষ দণ্ড রয়েছে। তন্মধ্যে ভুলক্রমে হত্যার দণ্ড হচ্ছে দুটি। একটি। কাফ্ফারা এবং অপরটি দিয়ত বা রক্তপণ। কাফ্ফারা স্বরূপ একজন মুসলিম ক্রীতদাস স্বাধীন করতে হবে। তা করার সামর্থ না থাকলে বিরতি ছাড়াই ধারাবাহিকভাবে দুই মাস সিয়াম পালন করতে হবে। আর রক্তপণ হিসাবে নিহতের উত্তরাধিকারীদের ১০০টি উট অথবা তার সমপরিমাণ মূল্য সোনা, রূপা বা সে দেশে প্রচলিত মুদ্রা দিতে হবে। মহান আল্লাহ বলেন-
          <br /><br />
وَمَنْ قَتَلَ مُؤْمِنًا خَطَأً فَتَحْرِيرُ رَقَبَةٍ مُّؤْمِنَةٍ وَّدِيَةٌ
مُسَلَّمَةٌ إِلَى أَهْلِهَ إِلَّا أَنْ تَصَدَقُوا .
          <br /><br />
অর্থ: কেউ কোনো মুমিনকে ভুলবশতঃ হত্যা করলে এক মুমিন দাস মুক্ত করা এবং তার (নিহতের) পরিজনকে রক্তপণ প্রদান করা বিধেয় (সূরাহ আন নিসা ৪/৯২)।<br /><br />

<b>কথার মাধ্যমে কষ্ট দেওয়ার উদাহরণঃ</b><br /> যাতায়াতকারীদের নিন্দা করা, তাদের বিদ্রূপ করা, তাদের উদ্দেশ্য করে শিষ দেওয়া, অট্টহাসি দেওয়া, তাদের গালি দেওয়া, তাদের বংশ বুনিয়াদের সমালোচনা করা, তাদের অঙ্গ-ভঙ্গীর সমালোচনা করা, ইশারা ইঙ্গিতে তাদের ব্যঙ্গ করা, অকারণে তাদের বিরক্ত করা, এমন বলা যে, ঐ দেখ একটা মাল যাচ্ছে ইত্যাদি।
        </p>
        
      </article>
       
    </div>
    
    
  </main>
</body>
</html>